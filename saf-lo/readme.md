# SAF-LO

Är du privatanställd arbetare omfattas du av en tjänstepension som heter Avtalspension SAF-LO. Från det att du fyller 24 år börjar din arbetsgivare att betala in motsvarande 4,5 procent av din lön till tjänstepension. Denna pension är premiebestämd, vilket innebär att du själv ansvarar för att välja i vilka bolag och förvaltningsformer dina pengar ska placeras.

# Förvaltningsform och efterlevandeskydd
Förutom att du ska välja förvaltningsform och försäkringsbolag för din pension kan du också välja om du vill ha ett återbetalningsskydd och/eller ett familjeskydd. De ger din familj ökad trygghet om du dör, men då blir din egen pension lägre.

# Fora administrerar valen
Pensionspremien betalas in till valcentralen Fora, som ser till att din pensionspremie skickas till det försäkringsbolag du har valt. Har du inte valt något försäkringsbolag placeras premierna i ett så kallat ickevalsalternativ, som är en traditionellt förvaltad försäkring utan återbetalningsskydd och familjeskydd i försäkringsbolaget AMF.

# Ditt eget ansvar
Avtalspensionen SAF-LO är en helt premiebestämd pension, som du får placera som du vill. Det innebär att du helt själv, utifrån exempelvis ditt val av bolag, efterlevandeskydd och utbetalningstid, bär ansvaret för hur stor din pension blir i slutändan. Din arbetsgivare betalar in 4,5 procent av din lön upp till 7,5 inkomstbasbelopp (501 000 år 2020), och på lön som överstiger det sätter arbetsgivaren av 30 procent.

# Avtal inom Avtalspension SAF-LO
Från och med den 1 januari 2014 gäller ett nytt avtal inom Avtalspension SAF-LO. År 2009 behövde alla som tillhörde Avtalspension SAF-LO göra ett obligatoriskt omval. Valde du då ett bolag som även är valbart nu, dvs efter den 1 januari 2014, behöver du inte göra något aktivt val alls. Dina premier fortsätter att placeras hos den förvaltare du tidigare valt, men i den nya produkt som gäller från 2014.

# Valbara bolag i dagsläget
- Alecta Traditionell
- AMF Fond
- AMF Traditionell
- Folksam Liv Traditionell
- Folksam LO Pension Fond
- Handelsbanken Liv Fond
- Ickevalsbolag (AMF)
- Movestic Liv & Pension Fond
- Nordea Liv & Pension Fond
- SEB Fond
- SEB Traditionell
- SPP Fond
- Swedbank Fond

Jämför bolag som var valbara mellan 2009-2013
- Alecta Traditionell
- AMF Fond
- AMF Traditionell
- Avanza Pension Fond
- Folksam Traditionell
- Folksam LO Pension Fond
- Futur Pension Fond
- Ickevalsalternativ (AMF)
- Länsförsäkringar Traditionell
- Nordea Liv & Pension Traditionell
- SPP Fond
- Swedbank Traditionell

Jämför bolag som var valbara före 2009
- Alecta Traditionell
- AMF Fond
- AMF Traditionell
- Folksam Traditionell
- Folksam LO Pension Fond
- Futur Pension Fond
- Handelsbanken Fond
- Handelsbanken Tradtionell
- Ickevalsalternativ (AMF)
- KPA Pension Fond
- KPA Pension Traditionell
- Länsförsäkringar Fond
- Länsförsäkringar Traditionell
- Nordea Fond
- Nordea Traditionell
- Pensionskassan Prometheus
- SEB Fond
- SEB Tradtionell
- Skadia Fond
- Skadia Traditionell
- SPP Fond
- SPP Traditonell
- Svensk Handel Fond
- Svensk Handel Traditionell
- Swedbank Fond
- Volvoresultats Försäkringsförening Tradtitionell
